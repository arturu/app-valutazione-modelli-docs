Cosa sono e cosa fanno
===========================

Le App di valutazione dell’adesione ai modelli sono uno strumento a supporto del processo di verifica della corretta adesione ai `modelli di Designers Italia <https://designers.italia.it/modelli/>`_ per i Comuni e le scuole.

Sono applicativi desktop che aiutano a valutare la qualità, le caratteristiche e la corrispondenza ad alcuni dei criteri di conformità della *misura 1.4.1 Esperienza del cittadino nei servizi pubblici digitali* per il sito comunale e scolastico, disponibile su `PA digitale 2026 <https://padigitale2026.gov.it/>`_. 

Sono di supporto agli sviluppatori dei siti istituzionali per verificare la corretta implementazione degli stessi, sia durante che dopo lo sviluppo, e così informare eventuali modifiche o piani di miglioramento. Le App sono di supporto anche al Dipartimento per la trasformazione digitale per la valutazione, insieme ad altri controlli manuali e semiautomatici, della conformità dei siti per l’erogazione dei fondi della misura 1.4.1.

Le app:

* sono due, una per la valutazione del sito dei Comuni e una per la valutazione del sito delle scuole;
* permettono la valutazione del sito in locale (ad esempio, un ambiente di sviluppo) e online (disponibile al pubblico). Non è possibile effettuare alcuni test su ambienti di sviluppo in locale;
* sono basate su `tecnologia Lighthouse <https://chrome.google.com/webstore/detail/lighthouse/blipmdconlkpinefehnmjammfjpmpbjk?hl=it>`_;
* aiutano a valutare l’aderenza ad alcuni dei criteri di conformità, ad alcune raccomandazioni e ad altri parametri consigliati;
* forniscono le informazioni per interpretare i risultati e apportare migliorie.

Le App sono state create sulla base della conformità agli avvisi della misura 1.4.1 e nei report sono presenti riferimenti diretti ad alcuni dei criteri di conformità.
