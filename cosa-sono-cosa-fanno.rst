Cosa sono e cosa fanno
===========================

Le App di valutazione dell’adesione ai modelli sono uno strumento a supporto del processo di verifica della corretta adesione ai `modelli di Designers Italia <https://designers.italia.it/modelli/>`_ per i Comuni e le scuole.

Sono applicativi desktop che aiutano a valutare la qualità, le caratteristiche e la corrispondenza ad alcuni dei criteri di conformità della misura 1.4.1 del PNRR *Esperienza del cittadino nei servizi pubblici digitali* per il sito comunale e scolastico, disponibile su `PA digitale 2026 <https://padigitale2026.gov.it/>`_. 

Sono di supporto agli sviluppatori dei siti istituzionali per verificare la corretta implementazione degli stessi, sia durante che dopo lo sviluppo, e così informare eventuali modifiche o piani di miglioramento. Le App sono di supporto anche al Dipartimento per la trasformazione digitale per la valutazione, insieme ad altri controlli manuali e semiautomatici, della conformità dei siti per l’erogazione dei fondi della misura 1.4.1.

Le app sono in **versione beta** e quindi soggette a revisioni e perfezionamenti.



Le app:

* sono due, una per la valutazione del sito dei Comuni e una per la valutazione del sito delle scuole;
* sono disponibili per sistemi operativi Windows, MacOS e Linux;
* permettono la valutazione del sito in locale (ad esempio, un ambiente di sviluppo) e online (disponibile al pubblico). Su ambienti di sviluppo in locale, non è possibile effettuare alcuni test (come la verifica del protocollo di sicurezza usato). Si consiglia, appena possibile, di effettuare la verifica tramite app su un sito online, così da poter sfruttare il report completo;
* sono basate su `tecnologia Lighthouse <https://chrome.google.com/webstore/detail/lighthouse/blipmdconlkpinefehnmjammfjpmpbjk?hl=it>`_;
* aiutano a valutare l’aderenza a criteri di conformità, raccomandazioni e altri parametri consigliati;
* forniscono le informazioni per interpretare i risultati e apportare migliorie.

Le app sono state create sulla base della conformità agli avvisi della misura 1.4.1 e nei report sono presenti riferimenti diretti ad alcuni dei criteri di conformità.
