Cos'è e cosa fa
======================

L'App di valutazione dell’adesione ai modelli è uno strumento a supporto del processo di verifica della corretta adesione ai `modelli di Designers Italia <https://designers.italia.it/modelli/>`_ per i Comuni e le scuole.

È un'applicazione desktop che aiuta a valutare la qualità, le caratteristiche e la corrispondenza ad alcuni dei criteri di conformità della misura 1.4.1 del PNRR *Esperienza del cittadino nei servizi pubblici digitali* per il sito comunale e scolastico. L'App supporta lo sviluppo e la verifica dei siti pubblicati su `PA digitale 2026 <https://padigitale2026.gov.it/>`_. 

L'App è di supporto agli sviluppatori dei siti istituzionali per verificare la corretta implementazione dei requisiti, sia durante che dopo lo sviluppo, fornendo indicazioni per eventuali modifiche o piani di miglioramento. L'App è di supporto anche al Dipartimento per la trasformazione digitale per la valutazione, insieme ad altri controlli manuali e semiautomatici, della conformità dei siti per l’erogazione dei fondi della misura 1.4.1.

L'App è in **versione beta** e quindi soggetta a revisioni e perfezionamenti continui.



**Caratteristiche dell'App:**

* è disponibile per sistemi operativi Windows, MacOS e Linux;
* è basata su `tecnologia Lighthouse <https://chrome.google.com/webstore/detail/lighthouse/blipmdconlkpinefehnmjammfjpmpbjk?hl=it>`_ e Puppeteer;
* aiuta a valutare l’aderenza a criteri di conformità, raccomandazioni e altri parametri consigliati;
* fornisce le informazioni per interpretare i risultati e apportare migliorie.

L'App è stata creata sulla base della conformità agli avvisi della misura 1.4.1 e nei report sono presenti riferimenti diretti ad alcuni dei criteri di conformità.
