Installazione e uso delle app
=============================


Avviare una nuova scansione
------------------------------

Nella tab "Nuova scansione":

1. Seleziona la **tipologia ente** (Comune o Scuola);

2. inserisci la **URL del sito** da scansionare, includendo il protocollo http:// o https://;

3. se vuoi modificare le **impostazioni avanzate**, clicca sulla barra per espandere la sezione e indica *accuratezza* (quante pagine scansionare), *quante pagine scansionare simultaneamente* e *timeout* (il tempo massimo di caricamento di ciascuna pagina, espresso in millisecondi);

4. seleziona i criteri e le raccomandazioni che vuoi verificare dalla lista. Puoi selezionarli o deselezionarli tutti cliccando su "Seleziona tutto";

5. clicca il pulsante "Avvia scansione" per avviare la scansione.

Avviata la scansione, non sarà più possibile modificare i dati e le preferenze, ma dovrai cliccare sul pulsante "Annulla scansione" e avviarne una nuova.

Durante la scansione
-----------------------

All’avvio della scansione, verranno visualizzati:

- le impostazioni avanzate selezionate (accuratezza, pagine scansionate simultaneamente, timeout);
- una barra di avanzamento della scansione;
- la lista dei log delle verifiche che l'app sta effettuando.

Puoi annullare la scansione in qualsiasi momento cliccando sul pulsante "Annulla scansione".

Al termine della scansione
----------------------------
Conclusa la scansione, si aprirà un resoconto riassuntivo del risultato.


Per approfondire, vai alle indicazioni su come leggere i report e i risultati.

Visualizzare lo storico delle scansioni
-----------------------------------------

Nella tab "Storico sansioni", puoi visualizzare tutte le scansioni effetuate.

Per ogni scansione, trovi le informazioni sulla tipologia di ente, l'url del sito, la durata, il risultato, i criteri superati, il totale dei criteri verificati, la data e l'ora.

Cliccando sui pulsanti di fianco ogni scansione, puoi:

1. vedere il dettaglio della scansione;
2. visualizzare il report dettagliato;
3. scaricare il report;
4. eliminare la scansione e il relativo report dallo storico.


